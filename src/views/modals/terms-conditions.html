<div class="modal-header pb-23">
  <h4 class="modal-title">CONDIZIONI GENERALI</h4>
</div>
<div class="modal-body">
  <p>
    L’incarico di assistenza legale fornito (l’"<strong>Incarico</strong>") dallo Studio CRCLEX (di seguito lo "<strong>Studio</strong>")
    al cliente (di seguito il "<strong>Cliente</strong>") è disciplinato dalle presenti condizioni generali di contratto (<strong>“Condizioni”</strong>)
    e dalle condizioni specificate nella proposta scritta contenente la descrizione del Servizio e le condizioni economiche dello stesso (<strong>“Preventivo”</strong>). <br>
  </p>

  <h4>Modalità di svolgimento dell’Incarico. </h4><hr/>
  <p>
    L’Incarico consisterà nella consulenza e assistenza legale alla Vostra Società, nella tipologia, con le modalità, le caratteristiche e le condizioni economiche descritte nel Preventivo. L’attività oggetto dell’incarico si intende svolta a esclusivo favore del Cliente, per le finalità sopraindicate. In nessun caso essa può intendersi o essere considerata svolta a beneficio o nell’interesse di soggetti diversi o per finalità diverse, direttamente o indirettamente.
  </p>

  <h4>Gruppo di lavoro</h4><hr/>
  <p>
    Il gruppo di lavoro del nostro Studio sarà coordinato e seguito direttamente dall’Avv. Carlo Rossi Chauvenet. Saranno di volta coinvolti nel gruppo di lavoro i professionisti necessari per l’approfondimento delle tematiche specialistiche da trattare nell’ambito dell’Incarico, avendo scrupolosa attenzione al livello dei costi e dell’efficienza.
  </p>

  <h4>Dati Tecnici</h4><hr/>
  <p>
    I documenti da noi redatti (o esaminati) potranno contenere previsioni riguardanti dati tecnici, questioni di natura non-legale (come specifiche tecniche) o di natura fiscale o finanziaria (quali, ad esempio, calcoli o aggiustamenti monetari) o contenere formule, con riferimento ai quali non assumiamo alcuna responsabilità sia con riguardo all’accuratezza sia con riguardo agli effetti di dette previsioni. Vi invitiamo pertanto a voler verificare, anche tramite i Vostri consulenti, se l’accuratezza e gli effetti delle suddette previsioni siano per Voi pienamente soddisfacenti, prima che le stesse acquistino efficacia.
  </p>

  <h4>Compensi Professional</h4><hr/>
  <p>
    I compensi professionali dello Studio per quanto non indicato nel Preventivo sono calcolati in base a tariffe orarie (che variano a seconda della esperienza acquisita nel corso degli anni da parte di ciascun professionista facente parte del gruppo di lavoro). Le tariffe orarie applicate dallo Studio, ove non diversamente concordato, sono articolate come segue:
    <ul>
      <li>Soci: Euro 230,00</li>
      <li>Collaboratori: Euro 170,00</li>
      <li>Giovani Collaborator: Euro 80,00</li>
    </ul>
    Agli onorari sopra citati andranno aggiunti: (i) l’IVA e la Cassa Previdenza Avvocati, ove applicabili, e (ii) i rimborsi delle spese vive sostenute, nonché un rimborso delle spese generali, definito forfettariamente in misura pari al 15% dei compensi che Vi saranno fatturati. <br>
    Per i servizi resi nell’ambito del presente Incarico, lo Studio provvederà ad emettere notule proforma i cui importi dovranno essere corrisposti entro il giorno 5 di ciascun mese. Al momento del pagamento lo Studio provvederà ad emettere la relativa fattura.
  </p>

  <h4>Estensione dell’Incarico</h4><hr/>
  <p>
    L’attività di assistenza e consulenza è limitata a quanto indicato nel Preventivo. Qualora nel corso della consulenza dovesse emergere ulteriori necessità, verranno prontamente segnalate e sarà possibile per il Cliente richiedere l’estensione dell’Incarico. In ogni caso, l’Incarico dovrà intendersi esteso alle attività non espressamente comprese tra quelle descritte nella presente lettera di Incarico ma ad esse complementari o collegate, svolte su Vostra richiesta o per iniziativa dello Studio o degli avvocati dello Studio incaricati in quanto necessarie ai fini della esecuzione dell’Incarico. Daranno luogo ad estensioni dell’Incarico il verificarsi di circostanze che abbiano comportato un sensibile aumento dell’attività necessaria per l’esecuzione dell’Incarico rispetto a quella ragionevolmente prevedibile al momento del suo conferimento, quali negoziazioni particolarmente prolungate o complesse, disamina di molteplici soluzioni, significativo prolungamento dei tempi di esecuzione. Il Compenso per eventuali estensioni dell’Incarico dovrà essere negoziato separatamente con lo Studio al verificarsi di ciascuna eventuale estensione dell’incarico.
  </p>

  <h4>Assicurazione</h4><hr/>
  <p> Lo Studio ha una copertura assicurativa per la responsabilità professionale in forza di polizze stipulate dall’Avv. Carlo Rossi Chauvenet con Generali Spa n. 320268263.</p>

  <h4>Antiriciclaggio, riservatezza e trattamento dati</h4><hr/>
  <p>
    Al momento del conferimento dell’Incarico, lo Studio provvederà, ove necessario, a richiederVi - e sarà Vostra cura trasmetterci prontamente - la documentazione necessaria per rispettare gli obblighi normativi in materia di prevenzione e contrasto del riciclaggio sul piano finanziario. Tale adempimento, ove richiesto, è pregiudiziale alla prestazione dell’attività professionale. Ogni integrazione o modificazione di quanto stabilito nella presente lettera di incarico dovrà essere concordata per iscritto.
  </p>
  <br>

  <h6>INFORMATIVA AI SENSI DELL’ART. 13 DEL CODICE IN MATERIA DI PROTEZIONE DEI DATI PERSONALI (D.LGS. N. 196/2003)</h6><hr/>
  <p>
    Ai sensi dell’art. 13 del D. Lgs. n. 196/2003 (il “Codice”), ed in relazione ai dati personali di cui lo Studio entrerà in possesso con l’affidamento dell’Incarico, La
informiamo che il trattamento è finalizzato unicamente alla corretta e completa esecuzione dell’incarico professionale ricevuto e potrà essere svolto con o senza
l’ausilio di strumenti elettronici o comunque automatizzati dal titolare e/o dagli incaricati del trattamento. Il conferimento di dati personali comuni, sensibili e giudiziari è
strettamente necessario ai fini dello svolgimento delle attività relative all’Incarico professionale. L’eventuale rifiuto da parte dell’interessato di conferire dati personali
comporta l’impossibilità di adempiere alle attività relative all’incarico professionale. <br>
I dati personali possono venire a conoscenza degli incaricati del trattamento e possono essere comunicati nello svolgimento dell’Incarico a collaboratori interni ed
esterni nonché, in genere, a tutti quei soggetti pubblici e privati cui la comunicazione sia necessaria per il corretto adempimento delle attività relative all’Incarico. I dati
personali non sono soggetti a diffusione e possono essere trasferiti verso Paesi dell’Unione Europea e verso Paesi terzi nell’ambito delle attività relative all’Incarico. <br>
L’art. 7 del Codice conferisce all’interessato l’esercizio di specifici diritti, tra cui quello di ottenere dal titolare la conferma dell’esistenza o meno di propri dati personali e
la loro messa a disposizione in forma intelligibile; l’interessato ha diritto di avere conoscenza dell’origine dei dati, della finalità e delle modalità del trattamento, della
logica applicata al trattamento, degli estremi identificativi del titolare e dei soggetti cui i dati possono essere comunicati; l’interessato ha inoltre diritto di ottenere
l’aggiornamento, la rettificazione e l’integrazione dei dati, la cancellazione, la trasformazione in forma anonima o il blocco dei dati trattati in violazione della legge; il
titolare ha il diritto di opporsi, per motivi legittimi, al trattamento dei dati. Titolare del trattamento è l’Avvocato Carlo Rossi Chauvenet con domicilio eletto presso il
proprio studio in Milano, Piazza Duomo n. 20.
  </p>
</div>
